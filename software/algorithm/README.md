# วิธีการสร้างแผนแบบอัตโนมัติ (Algorithm)

<figure><img src="../../.gitbook/assets/Travelful+ #261492final.png" alt=""><figcaption></figcaption></figure>

การสร้างแผนสำหรับผู้ใช้จะเริ่มจากการรวบรวมสถานที่เพิ่มเติม เพื่อให้สถานที่มีเพียงพอสำหรับการจัดตารางการท่องเที่ยว โดยจะเลือกเฉพาะสถานที่ที่มีความคล้ายคลึงกันกับสถานที่ที่อยู่ในเป้าหมาย หรือสถานที่ที่ตรงกันกับไลฟ์สไตล์ของผู้ใช้

<figure><img src="../../.gitbook/assets/Travelful+ #261492final (1).png" alt=""><figcaption></figcaption></figure>

หลังจากนั้นจะนำสถานที่มาเรียงลำดับว่าสถานที่ไหนควรที่จะอยู่ในตารางเที่ยวแน่ๆ โดยการเรียงลำดับจากคะแนน ยิ่งคะแนนเยอะยิ่งมีโอกาสที่จะอยู่ในแผนการท่องเที่ยวมาก โดยหลักการการให้คะแนนเป็นไปตามภาพด้านล่าง

<figure><img src="../../.gitbook/assets/Travelful+ #261492final (2).png" alt=""><figcaption></figcaption></figure>

โดยคะแนน +3 และ +2 มีที่มาจากที่ผู้ใช้เป็นผู้เลือกที่จะไปเอง  สำหรับ +3 หาก review ของสถานที่นั้นดีและตรงกับเป้าหมาย (มีคะแนนที่ได้จาก ML เกินครึ่ง) สถานที่นั้นก็จะมีโอกาส 100% ที่จะเข้าไปอยู่ในแผน เมื่อเทียบกับสถานที่ที่ผู้ใช้ไม่ได้เลือก ส่วนของคะแนน +2 โอกาสก็จะลดลงมา ((4.5/5) \* 100 = 90%) เนื่องจากผู้ใช้ไม่ได้เป็นคนเลือกตรงๆ เป็นเพียงแค่การสกัดมาจากข้อมูลที่เป็น inspiration ซึ่งสถานที่ในนั้นอาจจะมีสถานที่ที่ไม่เหมาะสมกับผู้ใช้อยู่

### ขั้นตอนการจัดตารางเที่ยว

1. นำกำหนดการที่สำคัญเข้าไปในตารางเวลาก่อน (เครื่องบิน และที่พัก)
2. นำสถานที่ที่มีคะแนนมากเข้ามาในตารางก่อน โดยเวลาที่สถานที่นั้นจะไปอยู่ จะมาจากการวัดว่าผู้ใช้ควรที่จะใช้เวลาอยู่ในสถานที่นั้นนานเท่าไหร่ และค่อยๆ ไล่หาช่วงที่เหมาะสมโดยการหา sum คะแนนในช่วงเวลาดังกล่าว ช่วงเวลาไหนได้คะแนนมากที่สุดให้ทำการจัดสถานที่นั้นเข้าไปในช่วงเวลานั้นเลย โดยจะทำการเว้นกับช่วงเวลาระหว่างสถานที่ที่อยู่ในระบบอยู่แล้วให้เหมาะสม (ให้สามารถเดินทางไปหากันได้ตามเวลา)

<figure><img src="../../.gitbook/assets/Travelful+ #261492final (4).png" alt=""><figcaption></figcaption></figure>

3. เมื่อเพิ่มสถานที่ที่ได้คะแนนสูงกว่าที่กำหนดจนครบตามจำนวนที่กำหนดไว้แล้ว จะทำการเพิ่มช่วงเวลาสำหรับมื้ออาหารเข้าไป โดยจะทำการเลือกร้านอาหารที่ใกล้กับสถานที่ที่มีอยู่ในตารางอยู่แล้ว

<figure><img src="../../.gitbook/assets/Travelful+ #261492final (5).png" alt=""><figcaption></figcaption></figure>

4. จัดการกับช่วงเวลาที่ยังว่างโดยการหาสถานที่มาเติม โดยจะเลือกสถานที่ที่มีคะแนนรองลงมาและยังสามารถเดินทางไปได้ระหว่างสถานที่ที่มีอยู่แล้วในตารางอยู่

<figure><img src="../../.gitbook/assets/Travelful+ #261492final (6).png" alt=""><figcaption></figcaption></figure>
