# การให้คะแนนสถานที่ด้วยโมเดล Location Score Evaluation with ML

ตัวเซอร์วิสนี้ใช้โมเดล Machine Learning ในการแปลงคอมเมนต์รีวิวให้เป็นคะแนนในแต่ละหมวดหมู่ แล้วนำคะแนนดังกล่าวมาคำนวณเป็นคะแนนรวมของสถานที่ เพื่อช่วยให้ผู้ใช้วางแผนการท่องเที่ยว โดยมีขั้นตอนดังต่อไปนี้

1. ใช้โมเดล Machine Learning ในการแปลงคอมเมนต์รีวิวแต่ละรายการให้เป็นคะแนนและระบุสไตล์การท่องเที่ยวที่เกี่ยวข้องกับรีวิวนั้น
2. คัดกรองรีวิวให้เหลือเฉพาะรีวิวที่ตรงกับสไตล์การท่องเที่ยวที่ผู้ใช้สนใจ
3. คำนวณค่าเฉลี่ยของคะแนนจากรีวิวที่ผ่านการคัดกรอง
4. นำค่าเฉลี่ยที่ได้มาคูณกับอัตราส่วนของจำนวนสไตล์การท่องเที่ยวที่ปรากฏในรีวิวที่ผ่านการคัดกรอง เทียบกับจำนวนสไตล์การท่องเที่ยวทั้งหมดที่ผู้ใช้สนใจ ผลคูณดังกล่าวจะเป็นคะแนนรวมของสถานที่

ซึ่งจะได้ตามสมการดังต่อไปนี้

<figure><img src="../../.gitbook/assets/Untitled (1).png" alt=""><figcaption></figcaption></figure>



โดยที่

* Ri ​ คือ คะแนนจากรีวิวที่ผ่านการคัดกรองแต่ละรายการ
* N คือ จำนวนรีวิวที่ผ่านการคัดกรองทั้งหมด
* k คือ จำนวนสไตล์การท่องเที่ยวที่พบในรีวิวที่ผ่านการคัดกรอง
* T คือ จำนวนสไตล์การท่องเที่ยวทั้งหมดที่ผู้ใช้สนใจ
* S คือ คะแนนรวมของสถานที่

ยกตัวอย่าง สมมติว่าต้องการคำนวณคะแนนของสถานที่หนึ่งของผู้ใช้งานที่มีสไตล์การท่องเที่ยวตามนี้

`user_travel_goal: ['historical_tourism', 'food_tourism', 'photographic_tourism']`

และจากการนำแต่ละรีวิวของสถานที่ดังกล่าวนำไปคำนวณคะแนนผ่านโมเดลแล้วได้ผลลัพธ์มาดังนี้

| Travel Style           | Ratings |
| ---------------------- | ------- |
| `historical_tourism`   | 4.2     |
| `historical_tourism`   | 4.9     |
| `historical_tourism`   | 4.2     |
| `historical_tourism`   | 4.8     |
| `historical_tourism`   | 4.7     |
| `historical_tourism`   | 3.2     |
| `photographic_tourism` | 3.8     |
| `photographic_tourism` | 3.9     |
| `photographic_tourism` | 4.2     |
| `shopping_tourism`     | 5.00    |
| `shopping_tourism`     | 4.90    |

โดยจากผลลัพธ์ข้างต้น เซอร์วิสจะทำกรองรีวิวสาย `shopping_tourism` ออก เนื่องจากไม่ใช่สไตล์การท่องเที่ยวของผู้ใช้งานแต่แรก ซึ่งจะทำให้หรือรีวิวที่มีสไตล์แบบ `historical_tourism` และ `photographic_tourism` ซึ่งจะได้ค่าเฉลี่ยของคะแนนอยู่ที่ 4.21

แต่ว่าเนื่องจากมีจำนวนสไตล์การท่องเที่ยวอยู่ 2 แบบจากทั้งหมด 3 แบบจากสไตล์การท่องเที่ยวของผู้ใช้งาน คะแนนของสถานที่จะเหลือเพียงแค่ 2.81 (4.21 \* 0.66)
