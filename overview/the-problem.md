# The Problem

Travelful เกิดขึ้นมาจากปัญหาของการที่หลายๆ คนอยากไปเที่ยวแต่ยังไม่มีแผนที่ใช้สำหรับในการท่องเที่ยวนั้นๆ

<figure><img src="../.gitbook/assets/Travelful+ #2614921.png" alt=""><figcaption></figcaption></figure>

โดยในการวางแผนการท่องเที่ยว 1 ทริปมีขั้นตอนที่ค่อนข้างที่จะยุ่งยาก และประกอบไปด้วยหลายขั้นตอน ซึ่งจากการศึกษาค้นคว้าเราได้ทำการสรุปขั้นตอนที่จำเป็นในการวางแผนที่ดีมาได้เป็น 3 ขั้นตอน ประกอบไปด้วย

1. **จัดสรรวันลา และบริหารเงินสำหรับเที่ยว** ขั้นตอนนี้เป็นขั้นตอนแรกที่จะทำให้เราประเมินได้ว่าเราจะมีเวลาที่ได้ไปเที่ยวในแต่ละปีกี่วัน ช่วงเวลาไหนบ้างที่เหมาะสมกับการเที่ยวของเรา และงบของเราพอที่จะเที่ยวได้ในระดับไหน
2. **การหาข้อมูลเกี่ยวกับสถานที่ที่เราจะไป** โดยขั้นตอนนี้มีเป้าหมายในการที่จะตอบคำถามว่า จะไปเที่ยวที่ไหนบ้างแบบละเอียดลงลึกไปในระดับสถานที่ และในช่วงเวลาไหนที่จะเหมาะสมกับสถานที่นั้นๆ ซึ่งยิ่งหาข้อมูลได้จำนวนมากยิ่งดีซึ่งข้อมูลเหล่านี้ค่อนข้างกระจัดกระจายและต้องหาข้อมูลที่ใช้ประกอบการตัดสินใจจากหลายๆ แหล่ง
3. **จัดโปรแกรมเที่ยว** หลังจากได้ข้อมูลมาแล้วเราจะต้องนำสถานที่ต่างๆ มาจัดเรียงลงในตารางเวลา โดยขั้นตอนนี้จะช่วยให้เราตัดสินใจว่า เแต่ละช่วงเวลาที่เราจะไปเที่ยวเราจะทำกิจกรรมอะไรบ้าง และในสถานที่ไหน ซึ่งในขั้นตอนนี้จะต้องคำนึงถึงความเป็นไปได้ของตารางเวลานั้นด้วย โดยเฉพาะการเดินทางไปมาระหว่างแต่ละสถานที่

ซึ่งจากทั้ง 3 ขั้นตอนที่กล่าวมาจะพบว่าการทำตามขั้นตอนเพียงครั้งเดียวนั้นไม่พอสำหรับการที่เราจะได้แผนดีๆ ออกมาเนื่องจากในขั้นตอนที่ 3 อาจจะมีสิ่งที่ต้องใช้ในการประกอบการตัดสินใจเพิ่มจากขั้นตอนอื่นๆ เช่น สถานที่ยังไม่พอสำหรับการไปเที่ยว หรือสถานที่มีมากเกินไปและเราต้องตัดสินใจที่จะเลือกสถานที่ที่เหมาะสมที่สุด

จากที่กล่าวมาจะเห็นได้ว่าการที่จะไปเที่ยวแต่ละครั้งเราต้องอาศัยการตัดสินใจและใช้ประสบการณ์จำนวนมากกว่า ทำให้คนที่เป็นมือใหม่ในการท่องเที่ยวไม่ได้ไปเที่ยวหรือไปเที่ยวไม่คุ้มหรือไม่ได้เที่ยวในสิ่งที่ต้องการจริงๆ

ซึ่งในปัจจุบันมีเพียงซอฟต์แวร์และแอปพลิเคชันที่ช่วยเพียงแค่การจัดทำโปรแกรมเที่ยวเท่านั้น

<figure><img src="../.gitbook/assets/Travelful #FINALPITCH.png" alt=""><figcaption><p>แอปพลิเคชันที่ช่วยในการจัดตารางเที่ยว</p></figcaption></figure>

กล่าวคือผู้ใช้งานยังจำเป็นต้องตัดสินใจและหาข้อมูลเองตลอดเวลาเพื่อให้ได้แผนที่มีประสิทธิภาพและเหมาะสมกับตัวเองมากที่สุด ซึ่งการวางแผนที่เป็นไปใน 1 ทริปมีจำนวนมหาศาลดังนั้นหากผู้ใช้ต้องการแผนที่มีประสิทธิภาพเพียง 1 เดียวจำเป็นต้องลองตัดสินใจในทุกความเป็นไปได้ด้วยตัวเองอยู่ดี เพียงแค่แอปพลิเคชันดังกล่าวเป็นตัวเก็บข้อมูลที่เราตัดสินใจและแสดงผลให้อยู่ในรูปแบบที่สวยงามมากขึ้นเท่านั้น

<figure><img src="../.gitbook/assets/Travelful+ #2614921 (1).png" alt=""><figcaption></figcaption></figure>

ซึ่งถึงแม้ว่าบางแอปพลิเคชันจะมี AI มาช่วยประกอบการตัดสินใจ แต่ก็ไม่ได้แปลว่าแผนนั้นมีประสิทธิภาพ และเราก็ไม่สามารถตรวจสอบได้ด้วยว่าผลลัพธ์จากการวางแผนของ AI มีประสิทธิภาพมากน้อยแค่ไหนด้วย
